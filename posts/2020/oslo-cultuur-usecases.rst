.. post::
   :category: inventory
   :tags: inventaris, aanduidingsobjecten, erfgoedobjecten, OSLO
   :author: Koen Van Daele
   :language: nl

OSLO Cultuur: use cases voor onroerend erfgoed
==============================================

Binnen het project `OSLO Cultureel Erfgoed` wordt er gewerkt met een lijst van
usecases om het te bouwen datamodel te valideren. Cultureel erfgoed is soms een
moeilijk te definiëren begrip aangezien verschillende landen, verschillende
ideeën hebben over wat er nu onder cultureel erfgoed valt. In het OSLO traject
worden er onder cultureel erfgoed drie grote thema's gevat: roerend erfgoed,
onroerend erfgoed en immaterieel erfgoed. Het OSLO traject werd wel opgestart
met een sterk focus op roerend erfgoed. Daarom komt er weing tot geen onroerend
erfgoed voor in de lijst met use cases. Om dit recht te zetten, bieden we hier
een aantal extra uses cases aan.

1. Als eigenaar van een onroerend goed (een woning, een handelspand, een 
   industrieel pand, een stuk land, ...) wil ik weten welke rechtsgevolgen aan
   mijn onroerend goed gekoppeld zijn.
2. Als notaris of vastgoedmakelaar wens ik de rechtsgevolgen van een onroerend
   goed betrokken in een transactie te kennen (https://www.onroerenderfgoed.be/informatie-en-meldingsplicht-bij-eigendomsoverdracht).
3. Als burger, heemkundige of onderzoeker wil ik meer weten over de materiële
   resten van het verleden in Vlaanderen. Ik wil alle barokke kerken in mijn
   provincie of gemeente kunnen vinden. Ik wil weten welke opgravingen er in de
   jaren '80 in mijn omgeving plaats vonden.
4. Als Vlaams Architectuur Archief (VAI) wil ik archiefbeschrijvingen van
   archieven van architecten kunnen koppelen aan de realisaties van deze
   architect die gekend zijn in de inventaris onroerend erfgoed 
   (https://www.onroerenderfgoed.be/nieuws/collectie-vai-gekoppeld-aan-onze-inventaris).
5. Als agentschap Onroerend Erfgoed of Intergemeentelijke Onroerend
   Erfgoed Dienst wil weten welke toelatingen, adviezen en premies er in het
   verleden werden uitgereikt voor een onroerend goed.
6. Als burger of makelaar wil ik weten of een bepaald perceel aanleiding zal
   geven tot het opstellen van een archeologienota. (https://www.onroerenderfgoed.be/archeologie-bij-vergunningsaanvragen-bouwheren)
7. Als metaaldetectorist moet ik mijn vondsten melden bij het agentschap
   Onroerend Erfgoed zoals beschreven in het onroerend erfgoed decreet (https://www.onroerenderfgoed.be/ik-ben-metaaldetectorist).
8. Als metaaldetectorist wil ik mijn vondsten op een makkelijke manier kunnen 
   melden bij zowel MEDEA (https://medea-cms.weopendata.com/) als Onroerend Erfgoed.
9. Als burger of onderzoeker wil ik documentatie over onroerend erfgoed in de
   vorm van afbeeldingen, teksten, kaarten, bibliografiën of andere
   informatiebronnen kunnen raadplegen.
10. Als burger wil ik de status van mijn toelatings- (https://www.onroerenderfgoed.be/ik-wil-werken-uitvoeren-aan-erfgoed)
    of premieaanvraag (https://www.onroerenderfgoed.be/ik-wil-financiele-ondersteuning-krijgen) 
    kunnen raadplegen bij de behandelende overheid.
11. Als informatiebeheerder wil ik alle dossiers in mijn archief over een
    bepaald onroerend erfgoed (een kerk, een standbeeld, een brug, een woning,
    een boom, een pompstation, een boot, een motte, een bunker, een sluis, ...)
    kunnen terugvinden, ook al zitten die in verschillende reeksen.
12. Als onderzoeker, collectiebeheerder of overheid wil ik weten welke topstukken 
    er in een bepaald onroerend erfgoed aanwezig zijn (en vice versa)
13. Als onderzoeker of collectiebeheerder wil ik weten in welk 
    onroerenderfgoeddepot (https://www.onroerenderfgoed.be/ik-werk-voor-een-onroerenderfgoeddepot) 
    het archeologische ensemble (de vondsten en de documentatie ) van een 
    bepaald archeologisch onderzoek zich bevinden.
14. Als omgevingsloket wil ik een omgevingsaanvraag voor advies voorleggen aan
    onroerend erfgoed indien het om beschermd erfgoed gaat.
15. Als Vlaamse overheid wil ik de laag van het beschermde erfgoed kunnen
    publiceren in het INSPIRE protected sites thema.
