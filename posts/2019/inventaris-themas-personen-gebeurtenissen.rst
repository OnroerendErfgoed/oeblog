.. post:: 2019-09-30 
   :category: inventory
   :tags: inventaris, themas, personen, gebeurtenissen
   :author: Koen Van Daele
   :language: nl

Thema's, personen en gebeurtenissen
===================================

Op `13 mei <https://www.onroerenderfgoed.be/nieuws/inventaris-onroerend-erfgoed-vernieuwd>`_
lanceerden we een gloednieuwe `Inventaris Onroerend Erfgoed <https://inventaris.onroerenderfgoed.be>`_.
Wie de nieuwe inventaris al gebruikt heeft, heeft vast wel gemerkt dat er
sprake is van vijf verschillende datasets: erfgoedobjecten,
aanduidingsobjecten, personen, thema's en gebeurtenissen. In het verleden
(:ref:`inventaris-erfgoedobjecten-aanduidingsobjecten`) hadden we het al over
de erfgoed- en aanduidingsobjecten als kern van de inventarisdatabank. Deze
keer gaan we dieper in op de drie andere datasets.

Onze dataset **personen en collectieven** is er al bij sinds de lancering van de eerste
inventaris in mei 2009. De dataset bevat personen of organisaties die
belangrijk geweest zijn bij het tot stand komen van het erfgoed dat we
beschrijven. Meestal zijn dit architecten, aannemers, bouwmeesters,
opdrachtgevers, bouwheren, kunstenaars, beeldhouwers, ... De dataset ontstond
toen we in 2007-2009 werkten aan het typeren van onze erfgoedobjecten. Tot dan
waren erfgoedobjecten voornamelijk documenten. Dit bemoeilijkte het zoeken
echter. Zeker met vaak voorkomende namen was het moeilijk om bijvoorbeeld `alle
gebouwen van een bepaalde architect` te vinden. Wist u trouwens dat er een
architect `Baksteen <https://inventaris.onroerenderfgoed.be/personen/7927>`_ was?
Daarom werd er samen met het toekennen van thesaurustermen (en het opstellen 
van de thesauri), ook werk gemaakt van het identificeren van alle betrokken
personen. Zo bouwden we langzaam een `authority file` op waarin we canonieke 
versies van de betrokken ontwerpers en andere personen bijhouden. Voor het 
agentschap is de dataset van de personen, net zoals onze thesauri, 
geen kerndataset. Mochten we geen
`Inventaris Onroerend Erfgoed <https://inventaris.onroerenderfgoed.be>`_ beheren,
dan hadden we ook geen nood aan informatie over de betrokken personen. 

Over de jaren heen is de dataset uitgegroeid tot een mooie staalkaart van
ontwerpers, kunstenaars en architecten die een rol van betekenis gespeeld
hebben voor ons Vlaamse erfgoed. Waar mogelijk vullen we de gegevens van elk
aan: andere namen waaronder ze gekend zijn, geboorte- en sterfdata (of
oprichtingsdata in het geval van organisaties of groepen), plaatsen
waar ze gewoond of gewerkt hebben, beroepen die ze hebben uitgeoefend,
opleidingen die ze hebben genoten en een korte biografie. Elke persoon of
collectief wordt
gekoppeld aan de erfgoedobjecten waarmee hij of zij een band heeft als
ontwerper, uitvoerder, opdrachtgever, ... Zo kun je via onze personen dataset
snel een who's who van het Vlaamse onroerend erfgoed raadplegen.

De dataset **gebeurtenissen** is er eigenlijk ook al bij sinds de lancering van
de eerste inventaris in mei 2009, maar was lange tijd enkel intern te
raadplegen. Onder een gebeurtenis verstaan we een actie of handeling,
uitgevoerd op een bepaald moment door één of meerdere personen of organisaties.
In de praktijk houden wij ons enkel bezig met handelingen die uitgevoerd worden
op of over onroerend erfgoed. Een gebeurtenis is een eerder abstract begrip en
kan gaan van een heel korte handeling zoals een opmeting van een boom over een
opgraving of werfcontrole tot een groot project zoals een
`inventarisatiecampagne
<https://inventaris.onroerenderfgoed.be/gebeurtenissen/921>`_. Het komt altijd 
neer op X en Y deden werk van het type A op locatie L van datum I tot datum J.
Bij een gebeurtenis nemen we soms
een uitgebreide tekstuele beschrijving op en links naar verdere
informatiebronnen. Het finale doel is dat we stukken informatie kunnen duiden
en kunnen aangeven hoe deze informatie ontstond. Zo kun je bij een typisch
erfgoedobject zien in welk inventarisatiecampagne het voor het eerst opgepikt
werd, wanneer het object opnieuw geïnventariseerd werd en wanneer het adres
uitgebreid gecontroleerd werd. Je kunt de gebeurtenissen zien als gebalde
contexten die helpen kaderen hoe de informatie in een bepaald erfgoedobject tot
stand kwam.

De derde en laatste dataset, die van de **thema\'s** bestaat uit 2 subtypes, één
dat er al was bij de inventaris van 2009 (en daarvoor) en één die vrij recent 
werd toegevoegd. Een thema omvat kaderende informatie over
erfgoedobjecten. Ze helpen individuele erfgoedobjecten begrijpen en kaderen en
zorgen er voor dat bepaalde informatie niet telkens opnieuw aan individuele
erfgoedobjecten moet toegevoegd worden. De eerste thema's werden toegevoegd in
2014 en vallen onder het subtype `inhoudelijke thema's`. Dit zijn themas die een
bepaald fenomeen helpen kaderen. Vaak gaat het om een combinatie van typologie,
stijl of periode en locatie. Mooie voorbeelden zijn `Militaire
verdedigingswerken uit de Eerste Wereldoorlog in de frontzone <https://inventaris.onroerenderfgoed.be/themas/37>`_, 
`Welkomstbomen <https://inventaris.onroerenderfgoed.be/themas/79>`_ of 
`Prehistorische grafheuvelcomplexen en urnenvelden <https://inventaris.onroerenderfgoed.be/themas/17271>`_.  
Bij de lancering van de nieuwe inventaris werden een aantal oudere beschrijvingen
van geografische gehelen omgezet naar `geografische thema's`. Dit zijn de oude
gemeente- en straatinleidingen uit de reeks `Bouwen door de Eeuwen Heen`. Net
zoals de inhoudelijke thema's geven deze context aan de erfgoedobjecten, maar
dan puur op basis van de locatie. Je kunt er algemene bechrijvingen van straten
opzoeken of de historische context van een gemeente of plaats leren kennen. Zo 
moeten we niet elk erfgoedobject voorzien van een volledige historische
situatieschets van de omgeving. Sommige van deze themateksten zijn onze meest
geraadpleegde pagina's op de website en worden vaak gebruikt door externen als
een historisch kader voor onroerend erfgoed in Vlaanderen. Zo kun je meer te
weten komen over `de historische kern van Gent <Gent - middeleeuwse stadskern>`_,
`de Lippenslaan te Knokke <https://inventaris.onroerenderfgoed.be/themas/7250>`_ 
of `de haven van Antwerpen <https://inventaris.onroerenderfgoed.be/themas/13659>`_.

We hopen dat het doel van deze drie ondersteunende datasets hiermee is
duidelijk is geworden. Geen van deze drie datasets vorm de essentie van de
inventaris onroerend erfgoed, maar alle drie maken ze de inventaris
interessanter of nuttiger. 

Heb je nog vragen of suggesties, neem dan `contact op met ons <ict@onroerenderfgoed.be>`_.
